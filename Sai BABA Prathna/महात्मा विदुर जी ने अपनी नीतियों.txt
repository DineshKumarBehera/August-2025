नमस्कार, आपका स्वागत है। दोस्तों, महात्मा विदुर जी ने अपनी नीतियों में चार ऐसे लक्षणों के बारे में बताया है, यदि किसी व्यक्ति में ऐसे चार लक्षण दिखाई दें तो वह व्यक्ति आगे चलकर अवश्य ही धनवान बनेगा। ऐसा व्यक्ति संसार में कीर्ति पाता है और असाध्य को भी साध्य बना देता है। अगर आप नहीं जानते तो आपको बता दें कि महात्मा विदुर कोई साधारण व्यक्ति नहीं थे, वे साक्षात धर्मराज के ही अवतार थे। और इसी कारण से उन्हें भूत भविष्य का ज्ञान था। विदुर जी ने अपनी नीतियों में कई प्रकार के मनुष्यों के लक्षणों का वर्णन किया है। किस प्रकार के लोग जीवन भर गरीब रहते हैं और किस प्रकार के लोग जल्दी ही धनवान बनते हैं। अगर आपको धनवान बनने की कामना है, अगर आप चाहते हैं कि आपके पास भी अतः संपत्ति हो, आपको किसी भिक्षुक की तरह दूसरों के सामने अपने हाथ न फैलाने पड़े, तो आप विदुर जी की इन नीतियों को अपने मन में अवश्य बिठा लें और जान लें कि किस प्रकार का आचरण और व्यवहार आपको धनवान बना सकता है। देवताओं में इंद्र ही महान है, राक्षसों में राजा बलि और मनुष्यों में श्रेष्ठ गुणों वाले राजा ही महान है। अतः आप भी इन्हीं की तरह आचरण करके संसार में कीर्ति पा सकते हैं। तो चलिए आज हम जान लेते हैं, महात्मा विदुर जी ने ऐसे कौन से चार लक्षणों के बारे में बताया है।
विदुर जी अपने श्लोक में कहते हैं, न सरम भेनारभते, त्रिवर्गमाकारितः शंसति तत्वमेव। न मित्रार्थ रोचयते विवादं नापूजितः कुप्यति चाप्यमूढः॥
पहली बात, जल्दबाजी न करने वाले। महात्मा विदुर जी के अनुसार, जो मनुष्य किसी भी कार्य में जल्दबाजी नहीं करता, सही समय और सही अवसर के लिए प्रतीक्षा करता है और तभी उस कार्य को प्रारंभ करता है। जो मनुष्य हर कार्य में जल्दबाजी करता है, उसके कार्य में विघ्न भी जल्दी ही निर्माण होते हैं। उसे उस कार्य में सफलता नहीं मिलती। इसलिए किसी भी कार्य को जल्दबाजी में शुरू नहीं करना चाहिए और ना ही किसी कार्य में अधिक विलंब करना चाहिए। सही समय और सही अवसर देखकर ही कार्य शुरू करने वाले लोग जल्दी धनवान बनते हैं।
दूसरी बात, विवाद से बचना। महात्मा विदुर कहते हैं कि जो मनुष्य धनवान बनने वाला होता है, वह विवादों से दूर रहता है अथवा किसी भी प्रकार के क्लेश या अर्थहीन बातचीत में भाग नहीं लेता। अपने ही कार्य में लगा रहता है। छोटे लोग अपने जीवन का अधिकतर समय विवाद करने में अथवा दूसरों की बुराई करने में बर्बाद करते हैं। दूसरों के पीठ पीछे उनके विषय में बातें करना तुच्छ मनुष्य के लक्षण है। ऐसे लोग कभी सफल नहीं होते।
आगे महात्मा विदुर कहते हैं, न वैरमुद्दीपयति प्रशान्तं, न दर्पमारोहति नास्तमेति। न दुर्गोतोस्मिति करोत्कार्यं, तमार्यशीलं पराहुरार्याः॥
तीसरी बात, शत्रु नहीं बनाता। मूर्ख मनुष्य अपने आचरण और व्यवहार से, अहंकार से अथवा अपनी घटिया सोच से शत्रु बना लेता है। किंतु बुद्धिमान व्यक्ति कभी किसी को अपना शत्रु नहीं बनाता। वह सोच समझ कर ही दूसरों के साथ व्यवहार एवं बातचीत करता है। वह सभी से मित्रता रखने की कोशिश करता है और कभी किसी को शत्रु बनने के लिए मौका नहीं देता। कभी किसी के विरोध में बढ़-चढ़कर नहीं बोलता अथवा किसी तीसरे व्यक्ति के लिए किसी से अकारण ही शत्रुता नहीं करता। आजकल राजनेताओं के चलते आम लोग एक दूसरे को शत्रु बनाने में व्यस्त हैं। अतः ऐसे लोगों को कभी सफलता नहीं मिलती। जो बुद्धिमान मनुष्य कभी कोई शत्रु नहीं बनाता और सभी के साथ मित्रतापूर्ण व्यवहार करके उन सभी का उपयोग करता है, ऐसा ही व्यक्ति आगे चलकर धनवान बनता है।
चौथी बात, मुसीबत में अनुचित कार्य नहीं करता। बुद्धिमान लोग मुसीबत पड़ने पर कोई भी अनुचित कार्य नहीं करते अथवा स्वयं को संकट से बाहर निकालने के लिए गलत रास्ता नहीं अपनाते। वह सही राह पर चलकर ही हर परिस्थिति का सामना करते हैं। ऐसे ही लोग आगे चलकर धनवान बनते हैं और संसार में कीर्ति पाते हैं। दुष्ट लोग मुश्किल परिस्थिति में झूठ बोलकर या दूसरों के साथ धोखा करके स्वयं को बचाने का प्रयास करते हैं, किंतु वे उसमें भी असफल हो जाते हैं।
तो दोस्तों, ये थे वह चार लक्षण। यदि किसी व्यक्ति में यह चार लक्षण दिखाई दें तो वह व्यक्ति आगे चलकर अवश्य धनवान बनेगा। क्या आपके अंदर भी ऐसे चार लक्षण हैं? तो कमेंट करके अवश्य बताएं। वीडियो पसंद आए तो लाइक करें, चैनल को सब्सक्राइब करें और कमेंट में जय श्री कृष्ण अवश्य लिखें। धन्यवाद।